---
layout: page
title: Ansök
permalink: /ansok/
---

<p class="well"><strong>För närvarande har vi inte möjlighet att ses och repa som vanligt och har därför valt att inte anta några nya medlemmar just nu. Håll utkik på våra sociala medier för information om när vi börjar repa igen.</strong></p>

### Om du studerar eller arbetar på Linköpings universitet kan du ansöka om medlemskap. Gör det redan idag!

## Så gör du
Skriv ner din ansökan på ett lämpligt medium (ett papper är enkelt och bra, men kreativa varianter av ansökningar uppskattas också!) som du sedan rusar iväg och lämnar i brevlådan utanför Blåsrummet i Kårallen. Du kan såklart även skicka din ansökan med posten, men e-post är fel sätt. Vill du posta din ansökan hittar du vår adress längst ner på sidan.

I din ansökan skriver du ner allt som kan vara av intresse att veta om dig. Det kan till exempel vara lämpligt att skriva vad du heter, var du bor och vilket/vilka instrument du skulle kunna tänka dig att hantera i orkestern eller om du tänkt dig en karriär i baletten. Men även annat kan vara intressant. Tänk på att styrelsen brukar ha gräsligt tråkiga styrelsemöten, där en roande och välformulerad ansökan kan lysa upp som ett värmeljus en gråkall novemberdag.

Blåsrummet hittar du i källarvåningen i Kårallen, i korridoren som börjar strax bortom Baljanfiket. Vi delar rummet med Linköpings Studentspex, så det kan hända att dörren är tapetserad med annat än våra affischer. Under raster sitter det ofta någon blåsare där inne, och då är det bara att sticka in huvudet om man har något att fråga.

Har du några andra funderingar så tveka inte att kontakta oss (men ansökningar bör komma pappersledes).
